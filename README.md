# RG_4_Dimensions
 
Η δυναμική αυτή προσομοίωση έχει χρησιμοποιηθεί (και χρησιμοποιείται) στην εκπαίδευση μαθητών της δευτεροβάθμιας αλλά και φοιτητών τριτοβάθμιας εκπαίδευσης με θετικά μαθησιακά αποτελέσματα. Σχετική αποτίμηση υπάρχει στις ακόλουθες δημοσιεύσεις. Ενδεικτικά παρατίθενται δημοσιεύεις που το πιστοποιούν:

Kapotis E. & Tsakonas P., (2019, February) “Educational experimentation and simulations for teaching General Relativity. Implementation and Evaluation”, WE-Heraeus-Seminar: General Relativity as a Challenge for Physics Education, 10-02-19 to 15-02-2019, Bad Honnef, Germany

Kapotis E., (2019, February) “Educational experimentation and simulations for teaching General Relativity”, WE-Heraeus-Seminar: General Relativity as a Challenge for Physics Education, Hands-on session, 10-02-19 to 15-02-2019, Bad Honnef, Germany

Kapotis E., & Kalkanis G., (2016) “Einstein’s elevator in class ─ A self-construction carried out by students for the study of the Equivalence Principle”, The Physics Teacher, 54(7), 404-407

Gousopoulos D., Kapotis E. & Kalkanis G., (2015) “Students’ difficulties in understanding the basic principles of Relativity after standard instruction”, ESERA 2015 Conference, 31-08-15 to 04-09-2015, Helsinki, Finland

Ευστράτιος Καπότης, Παναγιώτης Τσάκωνας, Γεώργιος Θεοφ. Καλκάνης (2017, Απρίλιος), "Εκπαιδευτική εφαρμογή και αξιολόγηση πρωτότυπων πειραματισμών και προσομοιώσεων για την διδασκαλία της Αρχής της Ισοδυναμίας", στο 10ο Πανελλήνιο Συνέδριο Διδακτικής των Φυσικών Επιστημών και Νέων Τεχνολογιών στην Εκπαίδευση, Ρέθυμνο
Εκπαιδευτικές Προσεγγίσεις της Γενικής Θεωρίας της Σχετικότητας με Ψηφιακές Τεχνολογίες και Πειραματισμούς (για την απόκτηση του Διδακτορικού Διπλώματος του αιτούντος) 
https://www.didaktorika.gr/eadd/handle/10442/39529 .


Δημιουργός/οί: Ευστράτιος Καπότης, Παναγιώτης Τσάκωνας  -  Χρονολογία: 2016

Αν ο περιηγητής σας αντιμετωπίζει προβλήματα δείτε και από το πανελλήνιο σχολικό δίκτυο
http://users.sch.gr/ptsakon/GenRel2/GenRel.html



ΟΔΗΓΙΕΣ ΕΚΤΕΛΕΣΗΣ


Με την εκκίνηση της  προσομοίωσης στο παράθυρο προβολής δίδει αποτελέσματα, εμφανίζοντας ένα λευκό δυσδιάστατο μη καμπυλωμένο χωροχρονικό πλέγμα σε μαύρο φόντο από το αριστερό μέσον του οποίου ξεκινά μια ακτίνα φωτός (με γωνία ως προς την οριζόντιο 63ο), επισημαινόμενη με μπλε χρώμα. Στο χώρο ακριβώς κάτω από το πλέγμα υπάρχουν ορισμένα κουμπιά και πλαίσια επιλογής που παρέχουν στον εκπαιδευόμενο τη δυνατότητα μεταβολής φυσικών ποσοτήτων, οπτικής παρατήρησης από πολλαπλές γωνίες θέασης, προβολής Κλασικών και Σχετικιστικών τροχιών και μεταβολής της χρωματικής αναπαράστασης για βέλτιστη κάθε φορά προβολή, εξαλείφοντας προβλήματα σχετικά με την χρωματική δεινότητα αναπαράστασης της εκάστοτε χρησιμοποιούμενης συσκευής προβολής (οθόνη, προβολέας).  
Αναλυτικότερα η προσομοίωση δίνει τη δυνατότητα στον εκπαιδευόμενο να μπορεί:
1) να μεταβάλει την πυκνότητα ενέργειας – μάζας στο κέντρο του χωροχρονικού πλέγματος μετακινώντας με το ποντίκι του υπολογιστή του τον μοχλό «Πυκνότητα» που του παρέχει τη δυνατότητα να έχει από μηδενική πυκνότητα ενέργειας – μάζας έως μια μεγίστη τιμή, καθοριζόμενη από το πρόγραμμα.
2) να μεταβάλει την ακτίνα της κατανομής της πυκνότητα ενέργειας – μάζας που υπάρχει στο κέντρο του χωροχρονικού πλέγματος, μετακινώντας με το ποντίκι του υπολογιστή του τον μοχλό «Ακτίνα».  Κατ' αντιστοιχία με το προηγούμενο ο μοχλός «Ακτίνα» παρέχει στον εκπαιδευόμενο τη δυνατότητα να επιλέγει από μηδενική ακτίνα κατανομής πυκνότητας ενέργειας – μάζας έως μια μεγίστη τιμή, καθοριζόμενη και αυτή από το πρόγραμμα.
3) να μεταβάλει την προβολή της αναπαράστασης του χωροχρονικού πλέγματος και των τροχιών σε αυτό σε κάθε πιθανή επιθυμητή γωνία στο χώρο. Υπάρχει η δυνατότητα περιστροφής του κατά 360ο σε όλους τους άξονες. Η προβολή αυτή μπορεί να επιτευχθεί με τρεις δυνατούς τρόπους: 
α) ο εκπαιδευόμενος μπορεί να επιλέξει ένα οποιοδήποτε σημείο εντός του χώρου της προσομοίωσης, να πατήσει το αριστερό κουμπί του ποντικιού του και χωρίς να το αφήσει να περιστρέψει το χωροχρονικό πλέγμα προς οποιαδήποτε κατεύθυνση αυτός επιθυμεί, μετακινώντας μονό το ποντίκι του,
β) μετακινώντας με το ποντίκι του υπολογιστή τους μοχλούς που μεταβάλουν τις γωνίες θ και φ, με δυνατότητα μεταβολής από 0ο έως 360ο για την κάθε μια και 
γ) επιλέγοντας με το ποντίκι του υπολογιστή του τα παράθυρα δίπλα από τους μοχλούς που μεταβάλουν τις γωνίες θ και φ, υπάρχει η δυνατότητα συνεχούς αυτόματης μεταβολής των αντίστοιχων γωνιών σε όλο το επιτρεπτό εύρος τιμών τους (0ο έως 360ο), χωρίς ο εκπαιδευόμενος να πράττει κάτι άλλο. Αποεπιλέγοντας το αντίστοιχο παράθυρο, η αυτόματη μεταβολή σταματά.
4) να μεταβάλει τη γωνία βολής της ακτίνας φωτός, που ξεκινά την πορεία της από το μέσο του άκρου (αριστερού κατά την εκκίνηση της προσομοίωσης από τον εκπαιδευόμενο) του χωροχρονικού πλέγματος. Ο εκπαιδευόμενος μετακινώντας με το ποντίκι του υπολογιστή του τον μοχλό «θ1», στο κάτω μέρος της διεπαφής, μπορεί  να μεταβάλει την γωνία που ξεκινά η ακτίνα του φωτός στην προσομοίωση από 0ο έως 90ο. 
5) να τροποποιήσει το χρωματικό συνδυασμό φόντου, πλέγματος και φωτεινών ακτίνων, ώστε να έχει τη δυνατότητα βέλτιστης προβολής. Κάθε φορά που με το ποντίκι του υπολογιστή του επιλέγει το κουμπί «New Back color» αυτόματα η προσομοίωση αλλάζει την χρωματική αναπαράσταση, παρέχοντας στον εκπαιδευόμενο την δυνατότητα να επιλέξει το χρωματικό συνδυασμό που τον βολεύει κάθε φορά.
